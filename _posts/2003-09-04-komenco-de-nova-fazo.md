---
layout: post
title: Komenco de nova fazo
created: 1062729060
---
Hodiaŭ mi iris al la universitato por ĉeesti seminarion por ĉiuj novaj postbakalaŭraj studentoj en la matematika fakultato.  La seminario ne estis aparte interesa, sed estis interese renkonti la aliajn studentojn, kiuj apartenas al la sama departemento kiel mi (nome la [Departemento de Kombinatoriko kaj Optimumigado](http://www.math.uwaterloo.ca/CandO_Dept/)).

Dum la sekva jaro mi en tiu departemento studos kriptografion.  Mia gvidanto dum la magistriĝo estos [Edlyn Teske](http://www.math.uwaterloo.ca/~eteske/), kiu cetere estas Esperantisto kaj iama estrarano de TEJO.

Ĝis nun ŝajnas tre bone, esti magistra studento.  Oni ricevas sufiĉan monon por pagi la stud- kaj loĝ-kostojn, kaj oni havas plurajn privilegiojn, kiujn oni ne havas kiel bakalaŭriĝanto.  Sed kompreneble estas kelkaj ĝenoj.  Ekzemple, oni devas kontroli hejmtaskojn kaj ekzamenojn.  Tion mi ŝajne faros por la unua kurso de algebro.  Tio tamen estas tre malgranda ĝeno, kaj mi ĝenerale tre ekscitiĝas pri tiu ĉi nova fazo de mia studado!

**Nuna humoro:** ekscitita  
**Nuna muziko:** JeepJazz - Say, Buddy
