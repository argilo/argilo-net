---
layout: post
title: De Vaterlo
created: 1062385260
---
Hieraŭ mi vojaĝis de Otavo al Vaterlo, por alporti duonon el la posedaĵoj de Teodora kaj mi al nia nova loĝloko.  La vojaĝo daŭris ok horojn, pro tio ke ni kelkfoje haltis.

La plej interesa halto por mi estis en Kingstono, kie mi vizitis muzikinstrumentan vendejon kaj provis klavaron, pri kiu mi interesiĝas.  Temas pri la klavaro <a href="http://www.clavia.se/nordelectro/index.htm">Nord Electro 2</a>, kiun produktas la sveda firmao <a href="http://www.clavia.se/">Clavia</a>.  Ĝi imitas plurajn elektrajn instrumentojn de la sepdekaj jaroj, inkluzive hamondorgenon kaj la klavarojn Rhodes, Clavinet, kaj Wurlitzer.  Mi ludis tiun klavaron dum eble 20 minutoj, kaj tre ŝatis ĝin!  Kiam mia antaŭa klavaro vendiĝos, mi tuj aĉetos!

Nia nova loĝloko estas tre granda, bela, kaj plaĉa.  La nura malavantaĝo estas ke ĝi troviĝas iom for de la universitato.  Sed malgraŭ tio, mi tre ŝatas ĝin, kaj supozas ke mi multe ĝuos mian jaron ĉi tie, dum kiu mi espereble magistriĝos.  :-)

**Nuna humoro:** malsata  
**Nuna muziko:** Herbie Hancock - Steppin' In It
