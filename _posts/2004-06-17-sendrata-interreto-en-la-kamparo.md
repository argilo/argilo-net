---
layout: post
title: Sendrata interreto en la kamparo
created: 1087449780
---
Mi pensis ke miaj gepatroj ĉiam devos konekti al la interreto per modemo, sed ne plu!  En la regiono Chatham-Kent, oni iom post iom konstruas sendratan reton, kiu ebligos al preskaŭ ĉiuj kamparanoj havi rapidan (1,5 mbps) interret-aliron.  Kompreneble multaj homoj volas aboni la servon, kaj do necesas iom atendi.  Hodiaŭ miaj gepatroj ricevis sian konekton, kaj ĝi bonege funkcias!  Krome ili aĉetis sendratan enkursigilon, kaj do nun mi povas uzi mian porteblan komputilon ĉie ajn en la domo dum mi vizitas.  Belege!

<b>Nuna humoro:</b> imponita
