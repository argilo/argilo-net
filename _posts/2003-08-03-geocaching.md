---
layout: post
title: Geocaching!
created: 1059950340
---
Dum la kvina <a href="http://www.ikso.net/echei/">Esperanto@Interreto</a> en Bostono, mia amiko Arono pruntis al mi sian GPS-ilon, kaj mi tuj ekŝatis ĝin.  Dum la tuta semajno mi uzis ĝin, kaj pro tio mi ekvolis aĉeti propran GPS-ilon.  Antaŭ kelkaj semajnoj mi faris ĝuste tion.

Arono ankaŭ rakontis al mi pri <a href="http://www.geocaching.com/">Geocaching</a>.  Temas pri ludo en kiu homoj kaŝas trezoretojn kaj afiŝas ties koordinatojn en la interreto.  Poste interretanoj per siaj GPS-iloj serĉas la kaŝejojn, prenas la trezoretojn, kaj lasas proprajn trezoretojn por postaj trovontoj.

Antaŭ kelkaj tagoj, mi por la unua fojo trovis tian trezoreton, kiu fakte troviĝis je nur unu kilometro for de mia apartamento.  Oni kaŝis ĝin en la arbaro malantaŭ la kanada parlamentejo.  Estis tre amuze!  Certe mi baldaŭ serĉos pliajn trezoretojn.  Eblas sekvi mian progreson en <a href="http://www.geocaching.com/seek/nearest.aspx?ul=argilo">ĉi tiu paĝo</a>, kiu listigas ĉiujn kaŝejojn, kiujn mi ĝis nun trovis.

**Nuna humoro:** geografiema  
**Nuna muziko:** Michael Jackson - Don't Stop 'Til You Get Enough
