---
layout: post
title: Laborserĉado
created: 1115297460
---
Antaŭ unu monato, sufiĉe ripozinte post la fino de miaj universitataj studoj, mi komencis serioze serĉi laborpostenon.  Jam mi kandidatiĝis por 14 postenoj, sed ĝis nun venis nenia reago.  Pri tio mi tamen ne maltrankviliĝas.  La plej interesaj postenoj estas en la Kanada registaro, kiu onidire ne rapide respondas.

Aliteme, mia kalendaro estas sufiĉe plena je interesaj okazaĵoj.  De la 21-a ĝis la 23-a de majo, okazos Esperanto-renkontiĝo en Toronto, kiun planas ĉeesti mi, [arono](https://arono.livejournal.com/), [ruckachoni](https://ruckachoni.livejournal.com/), kaj espereble ankaŭ [Jason](http://www.nirgle.net/).  Je la 28-a de majo edziĝos mia bona amiko [Vince](http://www.filbar.org/).  Inter tiuj du eventoj mi planas viziti miajn gepatrojn.  Je la 18-a de junio okazos mia magistriĝa ceremonio.  De la 29-a de junio ĝis la 27-a de de julio mi kaj [teodora](https://teodora.livejournal.com/) ferios en Bulgario.  Certe ne mankos temoj por estontaj taglibraj enskriboj!

**Nuna humoro:** malsata  
**Nuna muziko:** Funk in Bangladesh
