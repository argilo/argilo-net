---
layout: post
title: Ankoraŭ pri mia studado
created: 1062866760
---
Hieraŭ mi reiris al la universitato por pritrakti ankoraŭ kelkajn aferojn.  Oni donis al mi oficejon en la matematika konstruaĵo, kiun mi devos dum kelkaj tagoj dividi kun du aliaj studentoj.  Poste mi translokiĝos al tute nova oficejo, sed mi ne scias ĉu mi dividos ĝin kun aliaj.  Poste mi parolis kun profesoro pri eblaj kursoj por la aŭtuna studperiodo.  Mi devas sekvi tri kursojn, sed estas pluraj, kiuj interesas min.  Komence mi vizitos ĉiujn, kaj tiel mi povos pli facile elekti.  Feliĉe postbakalaŭraj studentoj ne devas frue elekti siajn kursojn.

Hodiaŭ finfine ekfunkciis la interret-konekto en nia domo, do mi povos multe pli facile skribi en mia taglibro ekde nun.  Verŝajne mi skribos multe dum la sekvaj tagoj pri miaj kursoj kaj aliaj devoj ĉe la universitato.  Postbakalaŭra studado ankoraŭ estas por mi sufiĉe mistera afero!

<b>Nuna humoro:</b> gaja
<b>Nuna muziko:</b> Con Funk Shun - Chase Me
