---
layout: book
title: Увод (Enkonduko)
created: 1136174712
permalink: /kurso/enkonduko/
---
<h2>Цели на този курс</h2>

<p>Курсът за начинаещи по Загребския метод цели придобиване на начални умения за разбиране и общуване. В края на курса ще знаете около 500 морфеми (елементи, от които можете да образувате неограничен брой думи) и основните правила от граматиката. Това е достатъчно, за да разговаряте, пишете писма и четете лесни текстове.</p>

<h2>Последователност на заданията във всеки урок</h2>
<p>Всеки урок се изучава за около 2 учебни часа в следния ред:</p>
<ol>
<li>Прочетете и научете новите думи;</li>
<li>Прочетете и научете граматическите обяснения;</li>
<li>Прочетете няколко пъти текста. Прослушайте го, ако имате касетата към учебника. Преведете го устно или писмено. Обръщайте внимание на особени думи или езикови конструкции;</li>
<li>Направете устно или писмено упражненията. Обърнете внимание на следното: A - Това са най-трудните упражнения. B - Броят на чертичките подсказва колко букви трябва да допълните. C - първо анализирайте състава на думата (т.е. открийте кои са елементите й), после помислете какво означават тези елементи заедно, накрая потърсете български еквивалент, който не винаги е буквален превод на елементите на думата на Есперанто.</li>
<li>След всеки два урока прочетете (ако имате касетата - прослушайте) по една песен.</li>

</ol>

<h2>Препоръки</h2>
<p>Опитайте се да учите редовно. Ако отделяте всеки ден по половин час, ще имате по-голяма полза, отколкото ако учите един ден в седмицата по няколко часа.</p>
<p>В първите уроци има повече граматически обяснения, за да се навлезе по-бързо в езика. В следващите уроци има малко нови граматически обяснения - обърнете внимание на затвърждаване на вече наученото.</p>

<p><strong>Ако желаете, можете да изучавате Есперанто по този метод с помощта на преподавател:</strong></p>
<ul>
<li>по електронна поща (безплатно);</li>
<li>в кореспондентски курс (срещу минимална такса за пощенски разходи);</li>
<li>в интензивен присъствен курс (6 пъти по 4 часа, в работни или почивни дни) - допълнителна информация можете да получите от &lt;<a href="mailto:ekurs-zm@interpres.org">ekurs-zm@interpres.org</a>&gt;.</li>

</ul>

<h2>Накъде след началния курс?</h2>
<p>Актуална информация за:</p>
<ul>
<li>изпити,</li>
<li>курсове за напреднали,</li>
<li>художествена и специализирана литература,</li>
<li>периодика,</li>
<li>есперантски групи,</li>

<li>интересни срещи и пътувания,</li>
<li>страници в Интернет на и за Есперанто,</li>
<li>електронни форуми</li>
<li>и много други</li>
</ul>
<p>можете да поискате от &lt;<a href="mailto:ekurs-zm@interpres.org">ekurs-zm@interpres.org</a>&gt;.</p>
