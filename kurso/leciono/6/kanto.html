---
layout: book
title: Песен след Урок 6 (Kanto post leciono 6)
created: 1136177592
permalink: /kurso/leciono/6/kanto/
---
<h2>Nun estas tempo ami</h2>

<p>La lando malbonfartas, nin prenas granda zorg',
<br />la kostoj tiel altas, ne restas al ni fort',
<br />kaj ĉiu mateno vokas kun nova malesper',
<br />la zorgoj plu nin mokas dum venas la vesper'.
<br />Dum horoj ni veturas al la labora lok',
<br />malsano nin teruras dum al-doktora vok',
<br />burokrataro sendas paperon post paper',
<br />ĝi nin malhelpas vivi ĝis pleno je koler'.</p>

<p><em>Refreno 1:</em>
<br />Venu la tempo ĝoji, fratoj, venu la tempo ĝoji,
<br />pri bedaŭrindoj jam ne pensu, ili havas finon.

<br />Kantu la povon ami, fratoj, kantu la povon ami,
<br />pri forgesindoj ne plu zorgu, vivo helpos nin.</p>

<p>Loĝejo estas eta sed ega lokbezon',
<br />se ni aĉeti devas, jam ne plu estas mon',
<br />la vivo malfacilas, neniu helpas nin,
<br />kaj pensoj maltrankvilaj multfoje prenas nin.
<br />Sed morgaŭ tute certe revenos kun esper',
<br />mateno plaĉe varma kaj kantoj dum vesper'.,
<br />Proksimas vivo nova, alvenas ĝoja hor',
<br />se zorgojn ni forgesos, facilos la labor'.</p>

<p><em>Refreno 2:</em>
<br />Venos la tempo ĝoji, fratoj, venos la tempo ĝoji,

<br />havu en vi fortan esperon, kaj la ĝojo venos.
<br />Nun estas tempo ami, fratoj, nun estas tempo ami.
<br />Varmu en vi plej granda amo, vivo estos ĝoj'.</p>

<p>Vi estas la plej bela, kaj ĉiu maltrankvil'
<br />tuj falas en forgeson se mi rigardas vin.
<br />Mi amas vin plej forte kaj se ne estas mon',
<br />mi havas vian belon kaj vivas sen bezon'.
<br />Belegas via voĉo kaj ankaŭ la vizaĝ',
<br />kaj viaj amparoloj ĝojdona estas plaĉ'.
<br />Vi estas mia forto, vi estas mia san'.
<br />Malfermu ni vivpordon, la pordon de la am'.</p>

<p><em>Refreno 3:</em>

<br />Venis la tempo ami, kara, venis la tempo ami,
<br />ne pensu pri malforto via, amo nin plu portos.
<br />Kantu la ĝojon ami, kara, kantu la ĝojon ami.
<br />Vivo ne povos plu teruri, ĉar mi amas vin.</p>
