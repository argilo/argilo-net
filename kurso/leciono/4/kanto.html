---
layout: book
title: Песен след Урок 4 (Kanto post leciono 4)
created: 1136177459
permalink: /kurso/leciono/4/kanto/
---
<h2>Senlaborulo</h2>

<p>Kiom longaj estas tagoj al senlaborulo,
<br />Kiu antaŭ tridek tagoj manĝis lastan kukon.</p>

<p><em>Refreno:</em>
<br />Trinku sukon, oni diris al mi,
<br />manĝu kukon, oni diris al mi,
<br />trinku sukon, manĝu kukon, vi fariĝos forta.
<br />Trinku sukon, oni diris al mi,
<br />manĝu kukon, oni diris al mi,
<br />trinku sukon, manĝu kukon, vi fariĝos bela.</p>

<p>Venas uloj, iras uloj, longe min rigardas,
<br />montras mane, nekomprene; dono ne okazas.
<br />Jen riĉuloj sur la strato iras tre trankvile,
<br />mi la monon ĝojoportan serĉas malfacile.</p>

<p>Refreno: ...</p>

<p>Sur la strato kun malĝojo kion eblas fari?
<br />Antaŭ pordo de kafejo ĉu nur sola stari?
<br />Ĉu sur strato mi plu staru aŭ ĉu mi eniru?
<br />Kiam estos ene mi, nu, kion mi ekdiru?</p>

<p>Refreno: ...</p>

<p>Ĉu sin montru la malĝojo ĉe mi sur vizaĝo?
<br />Ĉu bonulo venos porti kukon al la tablo?
<br />Al kelnero sen kolero mi paroli devos
<br />kompreneble, kaj ĉu eble kafon mi ricevos?
<br />Ĉu komprenos la kelnero ke mi 'stas senmona?
<br />Se li donos kafon al mi, mi fariĝos ĝoja.</p>

<p>Refreno: ...</p>

<p>Aŭdu, aŭdu, geamikoj, voĉon de la frato,
<br />donu kukon, donu sukon, kune kun la kafo.
<br />Jes, gefratoj, vi komprenu, kiom mi malriĉas,
<br />donu iom da poŝmono, al mi nun sufiĉas.
<br />Donu trinkon, donu manĝon, donu multe, multe,

<br />kaj mi donos mian foton al vi dank-salute.
<br />Kaj per tio jen mi finas la malĝojan kanton,
<br />vi min aŭdis, vi komprenis, havu mian dankon.</p>

<p>Refreno: ...</p>

<p><a href="../../5/">Урок 5 (Kvina leciono)</a></p>
